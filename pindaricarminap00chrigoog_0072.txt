111. DE Lunra ΕΤ armona. LXIII

praemiis ornabantur3 contra Iliadis ludi splendidissimi erant, ab
Achille in honorem mortui amici Patroclis ad funus eius illustrandum
instituti. Ut enim nostra memoria milites a sepultura ducis redeuntes
hilares modos buccinis fistulisque canunt, sic etiam Graeci, ubi
tristes et maesti corpus ducis vel amici defuncti in rogo concrema·
verant, ludos instituebant ad animos recreandos atque post luctum
exhilarandos. Atque hanc potissimam cansam ludos instituendi
heroicis temporibus fuisse, exempla satis multa documento sunt.
Sic Nestor Il. xxm 630 ss. in funere Amaryncei sfiliis cius ludos
factos esse narrat, Hesiodus opp. oseas. in ludis funebribus a filiis
Amphidamantis mortui Chalcide institutis tripodem praemium hymni
se consecutum refert, certamina in funere Peliae (ἆθλα ἐπὶ Πελίᾳ)
et Stesichorus cecinit et in cista Cypseli exsculpta Pausanias v 17,9
vidit, funebres ludos in honorem Thoantis regis mortui Lemni factos
auctor veteris carminis Argonautioi¹)‚ in honorem Archemori pueri
a serpente exstincti prope Nemeam institutos auctor Thebaidis²l
narraverunt. Alia de aliis ludis funebribus et heroicis et historicis
temporibus institutis referunt Homerus Il. xxss 164. Pausanias v 17, 9.
Herodotus vl 38. Thucydides v 11. Isocr. 9, 1. Vergilius Aen. v 64 ss.
Hyginus fab. 273. Quin etiam ad barbaros hic mos perlatus est.
Odrysas quidem ad tumulos mortuorum equis decucurrisse Xenophon
Hell. 111 aa tradit, et a Romanis non solum munera gladiatorum et
pugilum in honorem mortuorum saepe facta sunt, sed etiam fabula
Terentii, cui nomen Adelphos est, in ludis funebribus Aemilii Pauli
primurn acta est.

Aliam opportunitatem ludos faciendi faustus eventus belli ob·
tulit. Namque et hominum animi libenter post atroces belli casusl
laboresque reficiebantur, et spolia dc hostibus capta copiam praemia
victoribus tribuendi faciebant. Verum recentius hoc genus ludorum
fnisse crediderim3 in Homeri quidem Hesiodique carminibus nullum
exemplum talium ludorum exstat. Sed Pythios ludos ab Amphictyo-
nibus primum Crisa urbe capta ex manubiis hostibus detractis factos
esse schol Pind. p. 297, Strabo 1x421, Pausanias V111 18 memoriae
prodiderunt. Ad eorum vero exemplum Pindarus Ο. x 55 ss. etiarn
Olympicos ludos primurn ab Hercule post devictum Augeam ex spoliis
belli factos esse finxit. Recentioribus quoque temporibus Graeci,
qni una curn Cyro expeditionem contra Persarum regem Artaxerxem
susceperant, ubi ingentibus periculis feliciter superatis ad marc

1) r. Pind. Ο. rv 21.
2) r. Pind. N. x 28 et schol. Pind. Nem. p. 4‘24s.‚ Paua. 11 15, 2.

 

