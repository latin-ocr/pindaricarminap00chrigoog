284 crunam errarem.

inter quos Aristarchum fuisse mireriS, Neoptolemum quendam Achaeum,
qui pro Sogane labores certaminis sustinuisset, Pindaro ansam inserendi
fabulam de Neoptolemo heroe praebuisse putaverunt (cf. schol. ad inscr.
et r. 56), id contra veritatem et praeter necessitatem excogitatum bene
iam Didymus in scholiis refutavit. Sed ut ad epinicii causam redeam,
Sogenes Thoarionis filius Aegineta ex nobili gente Euxenidarum (v. 70)
Nemea quinquertio vicerat. Hanc igitur victoriam poeta sibi praedi-
candam proposuit, neque ad gentilium victorias, ut in aliis carminibus
Aegineticis fecit, deflexit, quod nullae, opinor, eorum fuerunt. - Locum,
ubi carmen cantabatur, vv. 90 ss. indicatum esse merito Disaenius statuit3
nam quae de Sogenis„ domo ,media interduo sacella Herculis posita
dicuntur, tum demum grata et apta erant, si hoc loco ipso epinicia
agebantur. Denique de tempore carminis ex scholiis ad inser. discimus,
Sogenem Nemeade 54 (τεσσαρεσκαιδεκάτην codd, emend. G. Hermann)
pentathlo vicisse, quod si Nemea Ol. 51, 4 instituta esse Eusebio cre·
dimus (ef. Prol. cxxxvii), hoc carmen 01. 78, 2 = 467 a. Chr. scrip·
tum est.

Exorditur poeta, ut fere in epiniciis, a diis, in carminis principio
Ilithyiam deam, cuius beneficio eum homines nascantur et ad iuventutis
florem perveniant, Sogenes quoque ludos obeundi facultatem adeptus sit
(1—8). Deinde Musarum favore, quae mendacii grata specie corda ho·
minum demulceant, famam rerum bene gestarum augeri exponit (ει-24),
nuda enim veritate vulgus non commoveri exemplo Aiacis comprobari
(at-30), contra adeo heroes etiam mortuos honoribus augeri exemplo
Aeacidae Neoptolemi demonstrari, cum enim post aerumnas belli Troiani
et errores reditus primum Ephyram et exin Delphos venisset, in rixa
eum quidem propter carnes hostiae a Delphico quodam cive interemptum
esse, sed nunc tamquam antistitem et iudicem sacrarum pomparum di·
vinis honoribus fungi (30-5‘2). Quae cum antea ita narrasset, ut ab
invidis hominibus perperam sua verba interpretantibus de fama illius
herois detraxisse insimularetur, a falso hoc crimine iterum iterumque se
purgat et ut aliorum, ita etiam Thean'oniS, patris SogeniS, famae boni
se consulere asseverat (eu-69). Sic oratione ad res praesentes reflexa
Sogenis virtutem quinquertio singulariter comprobatam corona er auro
ebore corallio composita ornat (to—79), simulque Iovem Nemeaeum,
Aeacum, Iovis lilium eundemque Herculis amicum, Herculem ipsum dein-
ceps pie praedicat (80-94). Sub finem Herculem implorat, nt eo inter·
cedente coniux Iunonis et Minerva felicitatem Thearionis filiorumque
eius integram servent (ut—101), et semet ipsum denuo ab criminibus
invidorum calumniatorum defendit.

In carmine hoc explicando duo viri a vulgari via longe recesserunt
God. Hermannus (opusc. 111 aa ss), qui poetam ob paeanem illum a falsis
criminationibus se purgare negavit, et llomemannus ql‘hilol. 1886
p. 596 ss), qui hoc carmen ἐπικήδειον esse Sogenis aestu solis (εἰ πόνος
ἦν r. 74) inter ludendum interempti et in fano Herculis sepulti miro
acumine demonstrare conatus est. Sobrio cum indicio de carminis con·
silio Curtius Steden, progr. Lips. 1882 commentatus est, ita tamen, ut
cum scholiastae narrationi non plane confidere ausus esset, Neoptolemum
ab aliis quibusdam diffamatum esse putaret.

 

