XIV PROLEGOMENA.

arbitratus sum, quod ab Iohanne Rumpelio in locupletissimo
Lexico Pindarico (Lips. in aedibus Teubneri 1883) satis huic
provinciae provisum esse expertus cognovi.

II.
DE ARTE rmralcn PINDARI.

Multa cum difficilia sint in carminibus Pindari recensendis et
illustrandis, nihil difficilius est quam versus et cola stropharum
recte dividere et summi poetae musicam artem, quae tantopere
plausum hominum aequalium tulitÂ¹), deperditis notis musicis ex
ipsa compagine versuum recognoscere. Qua de causa non mirum
videbitur, si spinosis quaestionibus de metris Pindari curam maximam
impendendam atque etiam in his Prolegomenis copiosius de iis
disserendum. duximus. Sed cum Pindaricorum metrorum ratio ab

, universa numerorum et metrorum doctrina pendeat neque ab arte

ceterorum poetarum divelli possit, expositionem metricarum ratio
num plenam atque perfectam aequi iudices iu his praefationis angu-
stiis a me non exspectabunt. Quae autern Pindari propria etad
diagrammata metrica recte aestimanda necessaria sunt, duplici modo
mihi illustranda proposui. Atque primum quidem singulis schematis
brevia commenta metrica subiecimus, quibus in commentis quo
numerorum genere stropha quaeque constet et quo modo locoque
carmen quodque cantatum esse videatur, succincte expositum in-
venies. Neque si quo loco versuum divisio incerta fuit et plures
scandendi viae iniri poterant, id silentio pressimus, immo plus uno
loco versuum ictuumque duo schemata proponenda existimavimus.
Nulla enim re metricos nostra memoria magis sibi ipsos officere
cognovi quam quod de rebus dubiis tamquam de tripode uni sapientes
praecipiunt, nihil aliorum opiniones curantes. Alteram copiam de
re metrica Pindari disputandi mihi praebuit haec praefati0, in qua
de colometria Pindarica universa id est de versibus pedihus
colis numeris carminum Pindaricorum disserere et signorum metri-
corum explicationem proponere mihi visum est.

De historia colometriae. Iustum fundamentum ut dispu-
tationi substruamus, ab historia colometriae nobis proficiscendum
est. Pindari igitur carmina similiter atque reliquorum poetarum

lyricorum librarii olim, cum et chartae parcerent et inaequalitate

130 (lininiolim ap. Athen. p. 8a, Aristoph. av. 924. 939, Aristoxenum ap. ,

Plut.

 

